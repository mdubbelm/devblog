---
title: Opruimen met een digitale opruimcoach
date: 2026-01-18
draft: true
description: Hoe ik met Claude Code en een zelfgemaakte AI-agent een opruimplan maakte voor mijn digitale chaos
tags:
  - claude-code
  - ai-workflow
  - digital-decluttering
mastodon:
  host: mastodon.social
  username: Mdubbelm
  id: ""
---

Mappen in mappen in mappen. Externe schijven vol "dit zoek ik later wel uit". Cloudaccounts waar ik het wachtwoord amper nog van weet. Vijftien jaar aan digitale rommel.

Hoe pak je zoiets aan? Waar begin je als je niet eens weet wat er allemaal staat?

## Een specialist maken

De oplettende lezer heeft het vast al door: ja, hier komt weer een AI-agent om de hoek kijken. Ik werk met [Claude Code](https://claude.ai/code) en maak daar gespecialiseerde "agents" mee - persoonlijkheden met specifieke expertise, [allemaal vernoemd naar vrouwen die iets betekend hebben](/blog/de-vrouwen-achter-mijn-ai-agents/).

Voor dit opruimproject maakte ik Margareta. Vernoemd naar Margareta Magnusson, de Zweedse die het concept *döstädning* populair maakte - ook wel Swedish Death Cleaning genoemd. Ik leerde erover via oud-collega Pauline, en het bleef hangen. Sayonara Marie Kondo, hej Margareta Magnusson.

Margareta is mijn digitale opruimcoach. Ze kent het verschil tussen archiveren en hamsteren. Ze stelt de juiste vragen: "Heb je dit het afgelopen jaar gebruikt? Zou je het missen als het weg was?"

## Het plan

Samen met Margareta maakte ik een opruimplan in vijf fases:

1. **Voorbereiding** - Tools installeren, inventariseren wat er is
2. **Externe schijven** - De "te verwerken" mappen van oude computers
3. **Ontdubbelen** - Duplicaten vinden en verwijderen
4. **Cloud opruimen** - Alle cloudopslag auditen en leeghalen waar nodig
5. **Organiseren** - Een vaste structuur voor wat blijft

Het plan heeft checklists. Beslissingsvragen. Een quarantaine-aanpak voor als ik twijfel. Zelfs tips voor hoelang sessies moeten duren (maximaal twee uur, anders word je moe en maak je fouten).

## Waarom dit werkt

Ik had dit plan ook zelf kunnen maken. Maar eerlijk? Dat had ik al vijftien jaar niet gedaan.

De AI helpt me om:
- **Structuur aan te brengen** in iets dat overweldigend voelt
- **Niets te vergeten** (die ene map met belangrijke bestanden die je bijna over het hoofd zag)
- **Beslissingsregels** te formuleren die ik kan volgen

Het is alsof je een opruimcoach inhuurt, maar dan eentje die 24/7 beschikbaar is en geen oordeel heeft over hoe erg het geworden is. (Echte opruimcoaches hebben dat oordeel waarschijnlijk ook niet, maar daar heb ik geen ervaring mee.)

## De eerste stappen

Met het plan in de hand begon ik met fase 1. Een tool geïnstalleerd om duplicaten te vinden. Externe schijf aangesloten. Eerste scan gedraaid.

1316 duplicaten. 3,7 GB aan bestanden die gewoon dubbel stonden.

Dat was dag één. Uw Monique heeft het idee dat het dit keer echt gaat lukken.

**Gerelateerd:** [Het droste-effect van mijn bestanden](/blog/het-droste-effect-van-mijn-bestanden/) - over de praktijk van digitaal opruimen met Czkawka.

<!--
MASTODON POST (handmatig plaatsen, dan toot-ID invullen in frontmatter):

Hoe pak je vijftien jaar aan digitale rommel aan?

Ik maakte een AI-agent die me helpt met opruimen. Ze heet Margareta, naar de Zweedse die döstädning populair maakte.

Samen maakten we een plan in vijf fases. Met checklists, beslissingsvragen, en een quarantaine voor als ik twijfel.

https://modub.nl/blog/opruimen-met-een-digitale-opruimcoach/ #ai #opruimen
-->
